{
  "student_id": "101",
  "benchmark": {
    "benchmark_id": "bmk_101", 
    "benchmark_text": "I denne teksten skal jeg drøfte Peter Singers påstand om det kan være moralsk akseptert å drepe foster og nyfødte. Han tar i teksten opp flere argumenter både for og mot, men den kanskje viktigste drøftelsen blant disse er hvorvidt fosteret eller et nyfødt barn er å regne som en person eller ikke. Singer er opptatt av hvilket moralsk statusnivå foster og spedbarn er på, og fokuserer gjennom teksten på hvordan dette er sammenlignet med andre dyr. Forsøk på foster og bruk av fostervev er også drøftet i teksten, men dette blir ikke gjennomgått like grundig her da det blir for vidt for denne oppgaven. Jeg vil gjennom teksten også fremme noen av mine egne vurderinger, men holde dette adskilt fra Singers meninger Singer er som kjent preferanseutilitarist hvilket betyr at så lenge en handling tilfredsstiller flest mulig sine preferanser er det å anse som en god handling. Dette kommer også frem i hans argumentasjon vedrørende abort. Det fremste argumentet mot abort, som fremmet av de konservative er følgende: Første premiss: Det er galt å drepe et uskyldig menneske. Andre premiss: Et menneskefoster er et uskyldig menneske. Konklusjon: Derfor er det galt å drepe et menneskefoster. Det kanskje viktigste argumentet Singer fremmer er hvorvidt en kan regne foster og nyfødte barn som mennesker, og hva som ligger i «mennesker». Det kan ha to betydninger, nemlig å tilhøre arten homo sapiens og det å være en person. Her mener Singer at det å tilhøre arten homo sapiens ikke gjør at en fortjener beskyttelse mer enn andre, for dette vil være å regne som diskriminering på lik linje med rasisme. «Personer» er derimot en annen sak. Men hva er det som kjennetegner personer spør Singer? Det må være at de er selvbevisste og fornuftige skapninger. Personer har også, sett i forhold til andre dyr, en unik interesse om å leve videre og planlegge livet sitt, samt en interesse av å unngå lidelse og oppnå lykke. Det er problematisk å dermed regne foster og nyfødte som personer, da de ennå ikke innehar noen av disse evnene, men bare potensiale for det. Derfor mener Singer at det ikke kan være galt å ta livet av dem, verken ved abort eller spedbarndrap, fordi de er på det samme nivået hva angår disse egenskapene som andre dyr vi allerede dreper. Det moralske statusnivået til fosteret sammenlignet med andre dyr er et annet viktig poeng for Singer. Moralsk relevante kjennetegn er «rasjonalitet, selvbevissthet, bevissthet, autonomi, nytelse, smerte osv.»1 (s. 134) Her vil Singer få frem at et foster og en nyfødt kommer dårligere ut enn dyr, og at det vil si at abortmotstandere som spiser kjøtt ikke kan være konsekvente i deres meninger. Med kristendommens inntog ble menneskeverdet mer sentralt enn hva det var i antikken, hvilket gjør at vi fikk en annen følelse om mennesker og dyr, og forholdet mellom dem. Aristoteles og Platon mente det var rett å drepe spedbarn hvis de for eksempel hadde en funksjonshemming, og de argumenterte blant annet med det at barnet aldri ville kunne bidra til samfunnet på noen måte eller være nyttig, og derfor ikke burde leve.2 Dette virker for oss i dag som et brutalt syn på mennesker, men før kristendommen og menneskeverdet ble etablerte i samfunnet var dette en utbredt og akseptert holdning. Det var faktisk ansett som galt å ikke drepe et barn som var vanskapt Abortmotstandere har også revidert sitt eget argument med å påstå at fosteret er et potensielt menneske. Det nye argumentet blir da: Første premiss: Det er galt å drepe et potensielt menneske. Andre premiss: Et foster er et potensielt menneske. Konklusjon: Det er galt å drepe et foster Her mener Singer at det første premisset blir mye svakere enn i det første argumentet. Dette fordi et potensielt «noe» ikke fortjener samme rettigheter som et realisert «noe». Her går han så langt som å si at dette også er et argument mot prevensjon, fordi dette også hindrer potensielle mennesker fra å bli født fordi de blir hindret i å bli unnfanget. 4 Tatt i betraktning at verden allerede har et problem med overbefolkning, er jeg enig i at dette et svakere argument å bruke, spesielt siden det også kan gjelde prevensjon, hvilket i dag er såpass utbredt. Singer er tydelig på at å bruke foster til forskning og bruken av fostervev er etisk forsvarlig, men at det må skje før fosteret kan føle smerte og at det ikke kan gjennomføres på fostre som skal leve videre, da det kan føre til handikapp o.l. Bruken av fostervev er et interessant og mulighetsrikt område, men det er problematisk hvordan en skal klare å holde det utenfor a bortspørsmålet, for å unngå en økning i aborttallene som følge av det. Her mener Singer at det må være opp til hver enkelt kvinne om de ønsker å bli gravide for så å donere bort fosteret til å bruke i bekjempelse av andre sykdommer. Alle argumentene Singer presenterer mener han også må gjelde for avlivning av spedbarn, da det vektlegges hvilket moralsk statusnivå en innehar, og forskjellen på et utviklet foster og et spedbarn ikke er tilstede. Tanken på å uten problemer ta livet av et nyfødt barn vekker følelser i mange av oss som er vanskelig å forklare. Det meste Singer sier gir mening og er gode argumenter, men det er også noe i meg som sier at det er galt. Det er mulig at den kristne tankegangen om menneskeverd og beskyttelse av alt liv har blitt så viktig for oss at det er vanskelig å klare å gå tilbake til antikkens tanker rundt dette, eller å følge Singers meninger. Overbefolkning er et reelt problem, og det å sortere ut de som uansett ikke vil bidra til samfunnet, og ei heller vil kunne nå opp til et moralsk statusnivå er en rasjonell løsning, men det er likevel ikke en løsning jeg med min moral og samvittighet kan stå inne for."
  },
  "texts": [
    {
      "text_id": "essay_001",
      "text": "Å drepe er galt. Det er noe de fleste mennesker vil si seg enig i. Men likevel vil de fleste også si seg enig i at det ikke er noe galt i å spise en hamburger, pølse eller et godt stykke biff. Men for at den biffen skal komme på tallerkenen må noen drepe en ku. Hva er grunnen til at de flest mennesker mener det er galt å drepe, med mindre det gjelder en ku? Ifølge Peter Singer er dette fordi de fleste mennesker er spesiesister, først og fremst ved at vi spiser dyr. I denne oppgaven vil jeg se på om Singers spesiesismekritikk også innebærer at vi ikke skal slakte og spise dyr. Singer er utilitarist, og gir en kritikk av det klassiske vestlige menneskesynet, der mennesket står over dyr og planter i moralsk rang. Dette er et syn vi kan følge helt tilbake til Platon og Aristoteles, og videre inn i det kristne syn på menneske som skapt i Guds bilde. At de fleste av oss enda spiser dyr i dagens samfunn, kan tale for at det fortsatt er et utbredt syn. Dette synet omtaler Singer som spesiesisme. På samme måte som rasisten legger avgjørende vekt på egen rases interesser der disse er i konflikt med en annen, vil spesiesisten legge avgjørende vekt på egen arts interesser ovenfor et individ av annen art (Singer, 2015: 156). Singer argumenterer at dette er fordi vi anser deres liv og velferd underordnet oss, og at vi utnytter dem ene og alene som et middel for å tilfredsstille våre formål og vår smak (Singer, 2015: 157). Han understreker dette ved å påpeke at det ikke finnes noe som forsvarer dette ut ifra et ernæringsmessig behov (Singer, 2015: 157). Forskjellen mellom mennesker og dyr har vært et aktuelt tema for flere filosofer. Ifølge Kant er en viktig distinksjon at mennesker er rasjonelle vesener med en iboende fornuft, noe dyr ikke har. Mennesket som et fornuftig vesen er i stand til å handle moralsk riktig gjennom en rasjonell tankegang (Kant, 2009). Kant argumenterer derfor for at mennesket skal behandles som et formål i seg selv, aldri kun som et middel. En lignende argumentasjon kan vi også se hos Descartes, som mener at vår fornuft og iboende sjel er en unik evne hos mennesker som skiller oss fra dyrene (Descartes, 2009: 91). Selv om en ikke skulle si seg enig i et slikt skarpt skille mellom mennesker og dyr som Descartes argumenterte for, så er det faktum at mennesker og dyr er forskjellige. Dyr tar ikke hensyn til hverandre og andre på en slik måte mennesker gjør. En ville likevel ikke belært en katt om etikk og moralsk status når den kommer inn med en mus mellom tennene. Hvorfor skal mennesker få merkelapp som spesiesister, der det for dyr anses like naturlig som at solen går ned i vest? Hvordan kan Singer argumentere for at alle dyr og mennesker er like, når mennesket likevel ikke betraktes helt like dyrene? Til dette må det trekkes frem at Signer mener det er klart at likeverd ikke kan være avhengig av intelligens, moralske evner, fysiske evner eller tilsvarende egenskaper. Han påpeker at det heller er et moralsk ideal enn en påstand om faktisk likhet (Singer, 2015: 155). Han viser til at det heller ikke finnes noe grunnlag for å rettferdiggjøre hvilke hensyn vi tar til hverandre som medmennesker selv om vi er forskjellige. Ifølge Singer er likeverd et moralsk ideal, ikke bare en påstand om faktisk tilhørighet (Singer, 2015: 155). Det finnes ingen logisk grunn for at en forskjell i evner mellom to mennesker skulle rettferdiggjøre at vi gjør noen forskjell på hvor mye omsorg og hensyn vi har ovenfor hverandres interesser og behov (Singer, 2015: 155). Basert på dette prinsippet om likhet mener Singer at vår omsorg for andre ikke bør være avhengig av hvem vi er eller våre evner, selv om graden av omsorg og hensyn kanskje vil være avhengig av disse evnene. Men dersom det å ha høyere intelligens ikke gir et menneske rett til å utnytte eller drepe et annet menneske for egne formål, hvordan kan det gi rett til å utnytte et dyr? Spørsmålet om det er galt å utnytte et dyr reiser også spørsmålet om hva en etisk riktig handling er. Singer er utilitarist, og videre en representant for preferanseutilitarismen. Her legges det vekt på at en handling er riktig hvis og bare hvis den fremmer de beste konsekvensene, derav folks preferanser i form av lykke, ønsker og det de foretrekker. Ved å følge en slik tankegang vil en kunne argumentere for at et menneske som lever til å bli åtti år, med sine ønsker, ambisjoner og komplekse følelsesliv vil stå for mye mer lykke enn hva en høne hadde oppnådd i løpet av sine seks år. Kan man ikke da på dette grunnlaget dog si at mennesker har en egen moralsk status og iboende verdighet? Denne ideen om menneskers iboende verdighet, til forskjell fra dyr, møter også motstand ved en enkel problematisering ifølge Singer. Dette illustrerer han ved en enkel sammenlikning. Han spør hvorfor det bør være slik at alle mennesker – inkludert spedbarn, mentalt tilbakestående, psykopater, Hitler, Stalin og alle andre – har en type verdighet som ingen elefant, gris eller sjimpanse noen gang kan oppnå (Singer, 2015: 161). Singer påpeker selv at dette er like vanskelig å svare på som spørsmålet om hvilket konkret faktum som rettferdiggjør at mennesker og andre dyr ikke er likeverdige. 1.1 Konklusjon Peter Singer sin spesiesismekritikk gir et nytt perspektiv på det klassiske vestlige menneskesynet, og utfordrer grunnlaget for hvorfor mennesket skal unnes en annen moralsk status enn dyrene, og derav retten til liv. Sett ifra Singers perspektiv finnes det ingen tilstrekkelige argumenter for å besvare hvorfor dyr og mennesker på samme nivå ikke skal ha tilsvarende rett til beskyttelse. Basert på dette innebærer Singers spesiesismekritikk at det å slakte og spise dyr er galt i den grad det er galt å slakte og spise et annet menneske."
    }
  ]
}